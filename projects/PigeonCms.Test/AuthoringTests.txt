==========================================================================
 Visual Studio Team System: cenni preliminari sulla modifica e l'esecuzione di test 
==========================================================================

In questi cenni preliminari vengono descritte le funzionalità relative alla 
modifica e all'esecuzione di test in Visual Studio Team System e Visual Studio 
Team Edition for Software Testers.

Apertura di test
-------------
Per aprire un test, aprire un progetto di test o un file di metadati di test 
(con estensione .vsmdi) contenente la definizione del test. I progetti di test 
e i file di metadati di test sono disponibili in Esplora soluzioni.

Visualizzazione di test
-------------
Per vedere i test disponibili, aprire la finestra Visualizzazione test. 
In alternativa, se si utilizza Team Edition for Software Testers, per visualizzare 
i test è possibile aprire la finestra Editor elenco dei test.

Per aprire la finestra Visualizzazione test, scegliere Finestre dal menu Test, 
quindi fare clic su Visualizzazione test. Per aprire la finestra Editor elenco 
dei test, se si utilizza Team Edition for Software Testers, scegliere Finestre 
dal menu Test, quindi fare clic su Editor elenco dei test.

Esecuzione di test
-------------
I test possono essere eseguiti dalle finestre Visualizzazione test ed Editor 
elenco dei test.
Per sapere come aprire tali finestre, vedere Visualizzazione di test. 
Per eseguire uno o più test inclusi nella finestra Visualizzazione test, 
selezionare innanzitutto i test nella finestra; per selezionare più test, 
fare clic e tenere premuto il tasto MAIUSC o CTRL. Scegliere quindi Esegui test 
nella barra degli strumenti della finestra Visualizzazione test.

In Visual Studio Team Edition for Software Testers, i test possono essere 
eseguiti anche dalla finestra Editor elenco dei test. Per l'esecuzione di test 
nell'Editor elenco dei test, selezionare la casella di controllo corrispondente 
al test da eseguire. Scegliere quindi Esegui test nella barra degli strumenti 
della finestra Editor elenco dei test.

Visualizzazione di risultati dei test
--------------------
Quando si eseguono singoli test o serie di test, i risultati dell'esecuzione dei 
test vengono visualizzati nella finestra Risultati test. Ogni singolo test in 
esecuzione occupa una riga separata in modo che sia possibile visualizzarne lo 
stato. Nella metà superiore della finestra è inclusa una barra di stato 
incorporata che fornisce un riepilogo delle informazioni sull'intera esecuzione 
dei test.

Per visualizzare i risultati di un determinato test in maggiore dettaglio, 
fare doppio clic sul test nella finestra Risultati test. Viene visualizzata 
una finestra che fornisce ulteriori informazioni sui risultati di tale test, 
ad esempio gli eventuali messaggi di errore specifici restituiti dal test.

Modifica della modalità di esecuzione dei test
-----------------------------------
Ogni volta che vengono eseguiti dei test, viene utilizzato un insieme di 
impostazioni che ne determinano la modalità di esecuzione. Tali impostazioni 
sono contenute in un file di configurazione di esecuzione dei test.

Di seguito viene riportato un elenco parziale delle modifiche possibili
con un file di configurazione di esecuzione dei test:

 - Modificare lo schema di denominazione di ciascuna esecuzione dei test.
 - Modificare il controller di test su cui i test vengono eseguiti per 
   consentire l'esecuzione remota dei test.
 - Raccogliere dati di code coverage relativi al codice sottoposto a test, per 
   visualizzare le righe di codice interessate dai test.
 - Attivare e disattivare la distribuzione dei test. 
 - Specificare gli ulteriori file da distribuire prima dell'esecuzione di test.
 - Selezionare un host ASP.NET per l'esecuzione di unit test ASP.NET.
 - Selezionare l'host di test di Smart Device, per l'esecuzione di unit test 
   di Smart Device.
 - Impostare varie proprietà per gli agenti di test che eseguono i test.
 - Eseguire script personalizzati all'inizio e alla fine di ciascuna esecuzione 
   dei test per consentire l'impostazione dell'esatto ambiente di test 
   necessario ogni volta che i test vengono eseguiti.
 - Impostare limiti di tempo per i test e le esecuzioni dei test.
 - Impostare la combinazione di browser e il numero di ripetizioni dei test Web 
   nell'esecuzione dei test.

Per impostazione predefinita, viene creato un file di configurazione di esecuzione 
dei test per ogni nuovo progetto di test. Per modificare tale file, fare doppio 
clic su di esso in Esplora soluzioni e modificarne le impostazioni. I file di 
configurazione dell'esecuzione dei test hanno estensione .testrunconfig.

Una soluzione può includere più file di configurazione dell'esecuzione dei test. 
Tra questi, soltanto il file di configurazione dell'esecuzione dei test "attiva" 
viene utilizzato per determinare le impostazioni in uso per le esecuzioni dei test. 
Per selezionare la configurazione attiva, scegliere Seleziona configurazione di 
esecuzione dei test attiva dal menu Test.

-------------------------------------------------------------------------------

Tipi di test
----------
L'uso di Visual Studio Team Edition for Software Testers consente di creare 
alcuni tipi di test differenti:

Unit test, utilizzabili per creare un test a livello di codice in C++, 
Visual C# o Visual Basic che esegue il codice sorgente source code. Uno 
unit test chiama i metodi di una classe, passandone i parametri adatti, e 
verifica che il valore restituito sia quello previsto.
Esistono tre varianti specifiche di unit test:
 - Unit test basati sui dati, creati quando si configura uno unit test 
   in modo che venga chiamato ripetutamente da ciascuna riga di un'origine dati. 
   I dati di ogni riga vengono utilizzati dallo unit test come dati di input.
 - Unit test ASP.NET, che utilizzano il codice in un'applicazione Web ASP.NET.
 - Unit test di Smart Device, distribuiti in uno Smart Device o un emulatore 
   e successivamente eseguiti dall'host di test di Smart Device.  

Test Web, che consistono in una serie ordinata di richieste HTTP registrate in 
una sessione del browser mediante Microsoft Internet Explorer. Nel test potranno 
essere segnalati dettagli specifici sulle pagine o sui siti richiesti, ad esempio 
se una determinata pagina contiene una stringa specificata.

Test di carico, utilizzati per incapsulare test non manuali, ossia unit test, 
test Web e test generici, e per eseguirli simultaneamente utilizzando utenti 
virtuali. I risultati dell'esecuzione di questi test sotto carico, inclusi 
i contatori delle prestazioni e altri contatori, vengono presentati in tabelle 
e grafici.

Test generici, costituiti da un programma esistente di cui è stato eseguito 
il wrapping per consentirne l'utilizzo come test. Di seguito vengono riportati 
alcuni esempi di test o programmi che possono essere trasformati in test generici:
 - Un test esistente che utilizza i codici di uscita del processo per comunicare 
   se il test ha avuto o meno esito positivo. 0 indica che il test è riuscito, 
   mentre qualunque altro valore indica un esito negativo.
 - Un programma generale per ottenere una funzionalità specifica durante uno 
   scenario di test.
 - Un test o un programma che utilizza uno speciale file XML, detto file di 
   risultati di riepilogo, per comunicare i risultati dettagliati.

Test manuali, utilizzabili quando le attività del test devono essere completate 
da un ingegnere anziché da uno script automatico.

Test ordinati, utilizzabili per eseguire un insieme di test in un ordine 
specificato.

-------------------------------------------------------------------------------


